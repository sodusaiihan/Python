Тоотой, цөөн хүний ч үг сонслоо би эх орон минь.
Тоогүй, олон хүний ч үг сонслоо.
«Толгойгоо зовоолгүй амьдарна» гэж ярьж байна.
«Биеэ зүдрээлгүй амьдарна» гэж ярьж байна.
«Эцээд амрах сайхан гэж бага ярих юм.
«Даараад халууцах сайхан гэж бага ярих юм.
«Өөрийгөө голдог хүн алга, зэмлэдэг хүн алга.
«Өөртөө хорсож чаддаг зоригтон алга.
«Бүгд өөрийгөө «хүнээс илүү» гэж итгэж, сайн гэж өмөөрч.
«Бүгд өөрийгөө «нэргүй баатрууд» гэж санан, гавъяандаа шан нэхэж байна.
«Хүнээс дутуугүй их зантай байж чадаж байна.
«Хүнээс дутуугүй дуурайж чадаж байна.
«Эцэх сайхан гэж итгэх хүн цөөдөөд байна, эх орон минь.
«Зовох сайхан гэж үнэмших хүн цөөдөөд байна, эх орон минь.
